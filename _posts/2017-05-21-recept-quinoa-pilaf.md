---
layout: post
title:  Recept na Quinoa pilaf
date: 2017-05-21
---

Slibovaly jsme sem na web přidávat i nějaké recepty na zdravou stravu a tady je první z nich...

## Quinoa

![Quinoa, foto: iStock/voraorn](/learn-jekyll/images/quinoa.jpg)

O zázraku quinoa už jste nejspíš slyšeli. V poslední době se dostala do mnoha kuchyní a stala se vyhledávanou surovinou těch, kteří chtějí se svým jídelníčkem udělat nějakou změnu směrem k lepšímu, výživnějšímu, a třeba i dietnějšímu.

### Co byste měli před jejím použitím vědět:

Je dobré ji před vařením na 5-10 minut namočit do studené vody. Pomáhá to odbourat případnou hořkost, která může být v přirozeném obalu zrníček a která se naštěstí rozpouští ve vodě. Vodu poté slijte, quinou v ní nevařte.

## Quinoa pilaf

**Doba přípravy:** 40 minut, **počet porcí:** 4-5

**Co bude potřeba:**
1 hrnek quinoy BIOHARMONIE
2 nakrájené mrkve
nakrájený kousek celeru
nakrájená červená paprika
2 lžíce olivového oleje 
4 stroužky česneku
¼ lžičky kurkumy (nebo kari) 
½ lžičky mletého koriandru
½ lžičky soli, 1 a ¾ hrnku vody
zelené byliny dle chuti (např. rukola, petržel)
černý pepř na dochucení

Na pánvi rozehřejeme olivový olej a přidáme nadrobno nakrájený česnek, nakrájenou mrkev, celer a papriku. Vše dobře promícháme a necháme chvíli dusit. Poté přimícháme quinou a počkáme, než začne pukat. Přilijeme vodu, osolte a vaříme cca 12 minut, až quinoa změkne. Vmícháme zelené bylinky (rukolu, petržel) a trochu pepře. Povaříme ještě dalších 5 minut a můžeme servírovat. 

Dobrou chuť!




zdroje: 
[Kuchařka pro dceru](https://www.kucharkaprodceru.cz/quinoa-recept-krok-za-krokem/)
[Probio recepty](http://www.probio.cz)